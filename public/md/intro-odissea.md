# Introduzione all'Odissea

["Capitano, che hai negli occhi il tuo nobile destino..."](https://music.youtube.com/watch?v=GXBM1m7EgaE)

- Tema del "*nòstoi*", il ritorno
- Narra del ritorno di Odisseo (Ulisse), re di Itaca
- Si inseriva nel ciclo troiano, che narrava la guerra di Troia e il ritorno a casa degli eroi
- Scritto in versi esametri
- 24 libri
- Narrazione copre arco di 40 giorni
- Eventi **non** sono narrati nell'ordine cronologico

## Il contenuto dell'Odissea

### Libro 1

Poema comincia nel cielo: il consiglio degli dei ha deciso che è arrivato il mometo per Odisseo di ritornare a casa.

Zeus invia Ermes a Ogigia per convincere la ninfa Calipso, che ha tenuto Odisseo come prigioniero da sette anni, a lasciarlo partire.

Atena si reca a Itaca. Suggerisce a Telemaco di andare a cercare il padre.

### Libri 2-4

Telemaco parte di nascosto dalla madre e si dirige a Pilo per incontrare Nestore, saggio compagno di Odisseo.

Nestore racconta a Telemaco che che il ritorno degli altri eroi è stato difficile. Suggerisce poi a telemaco di dirigersi a Sparta a raggiugere Menelao, il re Spartano.

Menelao si è ricongiunto alla moglie Elena.

Afferma a telemaco di aver saputo da un dio che Odisseo è vivo, ma prigioniero di Calipso, una ninfa.

### Libri 5-8

Il racconto si sposta dalla ninfa Calipso, nell'isola di Ogigia.

Per ordine divino acconsente alla partenza di Odisseo, che affronta il mare dopo ad avere costruito una zattera.

L'eroe naviga per 17 giorni, poi una tempesta lo fa naufragare sull'isola dei Feaci.

Qui, con l'aiuto della dea Atena, è accolto dal re Alcinoo.

Un aedo, durante un bachetto, inizia a cantare le gesta della guerra di Troia.

Odisseo si mette a piangere, rivelando la sua identità. Inizia a raccontare quanto aveva vissuto in prima persona.

### Libri 9-12

Odisseo racconta il suo viaggio di ritorno.

Lui e i suoi compagni si imbarcarono su 12 navi, e affrontarono varie avventure, tra cui la battaglia contro i Ciconi, feroce popolazione della Tracia; l'approdo nella terra dei mangiatori di loto, i lotofagi; l'incontro con esseri chiamati ciclopi, giganti con un occhio solo, figli di Poseidone, uno dei quali Polifemo, viene accecato e ingannato da Odisseo; l'incontro con Circe, una maga che si innamora di Odisseo e che trasforma in maiali i suoi compagni di viaggio, trattenendoli per un anno; la discesa agli inferi per capire come mai il suo *nòstos* sia così dificile; i rischi corsi per ascoltare il canto delle sirene; il passaggio tra i monti Scilla e Cariddi, e infine la morte di tutti i suoi compagni, naufragati dopo ad avere mangiato le vacche sacre del dio sole.

I Feaci sono commossi dal racconto di Odisseo, che decidono di accompagnarlo fino ad Itaca in nave.

### Libri 13-20

Una volta arrivato ad itaca Odisseo non riconosce le sue terre. La dea Atena gli rivela di essere ormai giunto a destinazione e gli consiglia di restare in incognito: la sua dimora è in mano ai Proci, pretendenti di Penelope.

Odisseo assume l'aspetto di un mendicante e e chiede ospitalità ad un porcaro, Eumeo, uno dei pochi che gli è rimasto fedele.

Nella capanna di Eumeo viene raggiunto da Telemaco, al quale si rivela cautamente. Insieme a lui progetta un piano.

Odisseo si presenta alla reggia sotto forma di mendicante, dove è oltraggiato dai Proci.

Viene riconosciuto dalla vecchia nutrice Ericlèa. Le chiede di non diffondere la notizia del suo arrivo.

Odisseo non si rivela ancora a Penelope, tuttavia le annuncia che il ritorno del marito è imminente.

Da Penelope viene poi a sapere che ha intenzione di indire una gara fra i Proci; sposerà il vincitore, colui che saprà tendere l'arco di Odisseo e scoccare una freccia che passerà attraverso gli anelli di dodici scuri.

### Libri 21-24

Tutti i pretendenti falliscono nell'impresa.

Odisseo chiede di provare: riesce a tendere l'arco e colpire il bersaglio, superando la prova.

Aiutato dal figlio si volge contro gli avversari, sterminandoli tutti.

Penelope non si fida ancora dello straniero e dunque lo mette alla prova un'altra volta: gli ordina di spostare il loro letto, che però era stato ricavato intorno ad un tronco d'ulivo e che quindi è inamovibile.

Odisseo spiega il segreto e Penelope finalmente lo riconosce.

I due si abbracciano e poi trascorrono la notte, allungata dalla volontà degli dei, a raccontarsi le loro avventure.

Il giorno dopo Odisseo si reca dal padre Laerte a ristabilire la pace con le famiglie dei nobili sterminati il giorno prima.

## I personaggi

- Odisseo, figlio di Laerte e Anticlea, sposo di Penelope, padre di Telemaco, re di Itaca
- Penelope, figlia di Icario e Peribea, moglie di Odisseo, attende per 20 anni il ritorno del marito
- Telemaco, figlio di Odisseo e Penelope, protagonista dei primi 4 libri dell'Odissea
- Alcìnoo, re dei Feaci, discendente di Poseidone
- Circe, figlia del Sole e della ninfa Perse, maga incantatrice, abita nell'isola di Eea
- Eumeo, guardiano dei porci, servo fedele di Odisseo
- Calipso, ninfa innamorata di Odisseo, riesce a trattenerlo con sè per 7 anni
- Euriclèa, schiava di Laerte e nutrice di Odisseo, riconosce il padrone grazie a una cicatrice
- Polifemo, figlio di Poseidone, un ciclope che viene accecato da Odisseo con uno stratagemma; per questo Poseidone perseguita l'eroe
- Le sirene, esseri meravigliosi che ammaliano i naviganti e li conducono alla rovina

## Il tema del viaggio

- Carattere dinamico in confronto agli spazi statici dell'Iliade
- Tema caro ai greci, abituati a viaggiare in mare per conoscere altre civiltà, per commerciare o fondare colonie

## Aspetti storici dell'opera e temi

- La società: è variegata, evoluta e aperta, con la presenza di vari gruppi sociali

### Temi

- La conoscenza e l'intelligenza che permettono di superare ostacoli
- Gli affetti privati che non vanno mai dimenticati, nonostante le eventuali distanze fisiche
- La scoperta dell'ignoto
- La dipendenza dal fato e dal destino, che premia o punisce in base al merito e alle azioni individuali